# Jesteśmy Hackerspace

Hackerspace to fizyczne miejsce prowadzone przez osoby zainteresowane różnych aspektami konstruktywnego i kreatywnego hackowania. Od znalezienia sposobów na szybkie schłodzenie piwa w kilka sekund po budowę systemu do głosowania SMS za pomocą starego telefonu z Androidem.

Jesteśmy inkubatorem niesamowitych pomysłów. Tworzymy przestrzeń, w której te pomysły mogą stać się rzeczywistością. Działamy w duchu współpracy i otwartości. Pozwalamy ludziom popełniać błędy i próbować ponownie.

Niniejszy dokument powstał na podstawie doświadczeń z Hackerspace Gent w Holandii. Wnioski z prowadzenia organizacji zostały przedstawione w trakcie 36-tego Chaos Communication Congress w Lipsku w 2021 roku, gdzie byliśmy też jako członkowie Hackerspace Pomorze. Od tamtego czasu ten dokument był wielokrotnie na naszych ustach, a będąc bardziej swiadomi problemów występujących w innych organizacjach, staliśmy się bardziej świadomi problemów występujących w naszej społeczności.

## Uczymy się na błędach

Podobnie jak my, Hackerspace Gent miał dwie wyjściowe zasady: być dla siebie doskonałym ("Be excelent to each other!") oraz podejmować decyzje przez konsensus. Myśleliśmy, że normalne interakcje międzyludzkie i zdrowy rozsądek rozwiążą wszystkie problemy. Niestety, nie było to prawdą – wewnętrzne konflikty niemal zabiły ich hackerspace. Zamiast się poddać, Gent postanowiło "zhakować hackerspace"; zorganizowali serię warsztatów, aby zrozumieć, co poszło nie tak i jak stworzyć lepszy hackerspace. Odkryli, że problemy miały wspólne źródło:

* Nie możemy polegać na zdrowym rozsądku, ponieważ **każdy ma inną rzeczywistość.**
* **Ludzie mają różne, sprzeczne cele.** Dlatego w niektórych sprawach nigdy nie osiągniemy konsensusu, co prowadzi do problemów, które pozostają nierozwiązane.
* **Brak rozwiązania jest gorszy niż złe rozwiązanie.** Gdy problemy nie są rozwiązywane, nawarstwiają się, aż w końcu społeczność się rozpada.

Aby to naprawić, zaprojektowali system, który wyciąga z ludzi to, co najlepsze i pozwala nam być niesamowitymi! Po wielu nocnych dyskusjach stworzyli ten system i zapisali go pod roboczym tytułem "shakuj hackerspace". Ostatecznie powstał "Hackerspace Blueprint" – dokument opisujący, jak prowadzić hackerspace w sposób, który wydobywa z ludzi ich najlepsze cechy. Możesz pobrać **[najnowszą wersję PDF tego dokumentu](https://github.com/0x20/hackerspace-blueprint/releases/latest/download/hackerspace-blueprint.pdf).** Dostępna jest również [wersja epub](https://github.com/0x20/hackerspace-blueprint/releases/latest/download/hackerspace-blueprint.epub) na czytniki e-booków.

System jest udoskonalany od lat, dostosowując go w miarę pojawiania się nowych problemów i rozwijając jego kluczowe elementy. Dokument opisuje, jak działa Hackerspace Gent, ale jest na tyle uniwersalny, że można go łatwo zaadaptować do innych hackerspace'ów i organizacji samorządnych. Zachęcamy do korzystania i modyfikowania go na własne potrzeby, uczenia się z naszych błędów i dzielenia się swoimi uwagami!

Celem tego systemu jest umożliwienie ludziom wykorzystywania własnego potencjału. Stymuluje współpracę, kreatywne myślenie i rozwiązywanie problemów. Wiemy, że ten system nie będzie idealny od początku. Wiemy, że kontrola nad ludźmi jest zła, ale wadliwy system jest lepszy niż żaden. Dlatego stale go aktualizujemy. Właśnie dlatego [Hackerspace Blueprint jest dostępny na GitHubie](https://github.com/0x20/hackerspace-blueprint). Chcemy, aby społeczność mogła łatwo wnieść swój wkład i aby inne organizacje mogły go wykorzystywać jako podstawę swojego systemu.

# 1. Przegląd

Głównym systemem funkcjonowania hackerspace'u jest **do-okracja**, opisana szczegółowo w sekcji 2. W skrócie: jeśli chcesz, żeby coś zostało zrobione w hackerspace, albo zrób to sam, albo przekonaj kogoś do zrobienia tego za ciebie. Celem do-okracji jest maksymalne obniżenie barier dla uczestnictwa.

Jednak jeśli chcesz zrobić coś nieodwracalnego lub wpływającego na główną infrastrukturę przestrzeni, możesz przedyskutować to z członkami podczas **spotkania organizacyjnegi (SPORG)**, co opisano w sekcji 3. Spotkania mogą być również sposobem na zdobycie poparcia dla twojego pomysłu.

Są dwa problemy, które trudno rozwiązać za pomocą do-okracji i spotkań: konflikty międzyludzkie oraz utrzymanie podstawowej infrastruktury. Sekcja 4 opisuje, jak **zarząd** rozwiązuje te kwestie jako "strażnicy" i "doradcy" przestrzeni. W przeciwieństwie do wielu innych organizacji, zarząd nie ma władzy nad tym, co hackerspace powinien robić.

Sekcja 5 opisuje, jak można zostać **członkiem** przestrzeni.

Każda organizacja ma niepisane zasady dotyczące zachowania. W sekcji 6 zapisaliśmy nasze, aby ułatwić nowym osobom zrozumienie, co robić w określonych sytuacjach.

Na koniec, zawarliśmy **dziedzictwo** – zbór dyskusji, artykułów, badań i książek, które pomogły nam stworzyć Hackerspace Blueprint.

